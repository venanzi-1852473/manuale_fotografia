In queste pagine si cercherà di dare delle nozioni di base che siano sufficienti per iniziare a capire come scattare con la fotocamera in manuale.
Dopo aver visto le basi di una \textit{corretta} esposizione, verranno date altre nozioni che servono per capire meglio cosa si ha in mano quando si scatta, oltre ad avere altri strumenti per poter prendere decisioni più creative e meno statiche.

Il manuale è diviso in tre capitoli:
\begin{itemize}
    \item[-] \textbf{\nameref{ch:rudimenti}}: contiene le informazioni di base per capire come esporre correttamente una foto, più poche altre nozioni molto importanti
    \item[-] \textbf{\nameref{ch:rudimenti_non}}: contiene informazioni non necessariamente più complicate di quelle del capitolo precedente, sono informazioni che all'inizio possono essere glissate. Questo capitolo spiega più nel dettaglio gli strumenti che usiamo, in modo tale da avere più consapevolezza di cosa usiamo quando scattiamo per poi avere più possibilità nel momento in cui andiamo ad azionare l'otturatore
    \item[-] \textbf{\nameref{ch:analogica}}: un accenno alla fotografia analogica, per chi vuole tentare o per chi vuole capire cosa c'era prima del sensore digitale
\end{itemize}

Questo non vuole essere un libro esaustivo di fotografia, in nessuno degli argomenti esposti, bensì vuole essere un'introduzione alla fotografia, per imparare a scattare e avere una panoramica generale sulla fotografia.
Tanti aspetti non sono coperti (come ad esempio gli accessori, i flash, i filtri, ed altri concetti che un fotografo dovrebbe quantomeno conoscere), mentre tutti gli altri non vengono approfonditi nel migliore dei modi.

Una volta letto questo manuale si dovrebbero, sperabilmente, avere le conoscenze e le competenze per iniziare a muoversi da soli nel mondo della fotografia.
Per voler conoscere e/o approfondire altri argomenti consiglio di comprare un manuale in libreria, ne esistono tanti e per tutte le esigenze; sono scritti da fotografi con anni di esperienza e hanno dietro una redazione di persone che si occupano, per lavoro, di far sì che i libri vengano scritti bene, in tutti gli aspetti.

Questo manuale vuole essere solo un primo passo.